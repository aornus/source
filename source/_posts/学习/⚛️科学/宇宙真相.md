---
title: 宇宙真相
abbrlink: cosmos-truth
categories:
  - 学习
  - ⚛️科学
root: ../../
katex: true
theme: xray
hidden:
published:
date: 2023-07-13 18:00:38
updated: 2023-07-13 18:00:38
tags:
- 发散性思考
- 哲学
- 摘录
- 文言
cover: ../../../images/Cover/宇宙真相.svg
copyright_author: 释太虚
copyright_author_href:
copyright_url:
copyright_info: 太旧了，版权早就没人管了，此文已经属于公共领域。
aside:
comments:
password:
description: 佛学大师的宇宙观论述以及本人的一些思考。
sticky:
keywords:
---
{% tip bell %}
本文正文为释太虚大师的原文，引用部分为栈主的批注。
{% endtip %}

{% folding black, 作者简介 %}
**释太虚**（一八九〇～一九四七），法名唯心，别号悲华，浙江崇德人。修佛倡为大乘佛法、人间佛教，历创武昌佛学院、闽南佛学院、重庆汉藏教理院，创立中国佛教会，又力推教理、教产、教制三革命，虽未竟其业，而其志已足不朽。近代弘法护教，殆必首推虚公。有《太虚大师全集》六百万言。
{% endfolding %}


忆余总角时，春深日暮，玩弄既倦，间旋绕于鄕老之膝前，尝闻其相谈曰：昔有一士者，一樵者，一渔者；士者处城，樵者处山，渔者处江。一旦邂逅，以渔者之鱼，烹以樵者之薪，倾士者所携酒而共酌之，三杯落肚，万虑忘怀。

士者曰：吾曹操业，无或同者，今之良会，殆非易得，盍各言所知以佐逸兴！请自仆始，为二君倡。今吾人仰视一轮赫然而高悬者，非日☀乎？二君知日之赫然高悬空中，亦知日之出于何所而入于何所乎！仆辨色而起，观日之腾腾然渐升渐高，出于城之东隅，扬清光以照临吾室；既暮，观日之颓颓然载坠载下，入于城之西隅🌇，回余晖以掩映吾窗。历数十年无少异，夫亦可谓极经验之能事矣。此现前之显且易见者，二君所知，应不仆殊也？樵者嗤之，若深形其妄者然。徐进曰：就余所见则不然。夫日，余固昕夕以睹其出山之东而入山之西者也。樵者、士者，相辩不已，折衷之渔者。渔者覤然曰：吾于二君之说，胥未敢苟同。吾但知此圞然之日轮，晓则从大江之东浴而出🌅，夜则赴大江之西没而入，吾未知其他矣，亲目所觏，真相斯存，虽有异说，不欲闻命。于是之三人者，各是其是，各非其非，援引证据以实其说，诤论未竟，不觉垂暮，相得之情，一变而成为相敌之势，不尽欢而散焉。


余一历耳根，深入识田，二十年于是未之忘。<u>今世界学者，异说蜂起，横议孪生，思潮之复杂，理想之繁赜，索之冥冥，探之茫茫，出乎玄玄，入乎妙妙，各执其经验所得，各有其证据所陈，光怪陆离，纷纭杂沓，窃为之脑血充溢，目神眩骛，而杳不知其所究竟者久矣。</u>以例鄕老之谈，虽未免拟于不伦，顾古今时异，东西俗殊，偏执其习见者以相为是非，私未敢必其皆真理真相所存，殆亦难免夫鄕老之笑言乎？第余之云此，非不足于今世学者之谓，仍不敢自是之谓也，余将有姑妄之言于是，欲世人以余言为姑妄而亦姑妄听之，乃用是发其端耳。

呜呼！吾其城居之士人耶？吾其山居之樵子耶？吾其江居之渔翁耶？吾其均是耶？吾其均非耶？吾诚不能自辨。吾不知异日之鄕老，将属余为谁何，以供其花前月下、酒后茶馀之谈助耶？虽然，彼士者、樵者、渔者皆敢于自是者，余则未敢自是而将以求信于天下者也。余之异于彼士者、樵者、渔者，其在是乎？

法人特嘉尔尝高唱尊疑主义，以为古今之学说，无一可信者，非概置之怀疑之列，衡于经验，断于智识，不足为情实，学者称之曰怀疑派哲学；盖即经验派之所出也。余所持论，岂即怀疑派之附庸乎？此则不然。<u>余盖谓人皆有所偏蔽，了于近而昧于远，实势所必至，理有固然；毋偏执之太甚，是自而非彼，当谦怀而虚受，藉非以显是而已。</u>庄子曰：「以指喻指之非指，不若以非指喻指之非指，以马喻马之非马，不若以非马喻马之非马。」天下之非马，天下之相诤，由于人己之互执，方欲与天下人解执而息诤，乃先执一说以诤之，此之谓益薪止沸，缘木求鱼。故余亦曰：以执使执之无执，不若以无执使执之无执；以诤使诤之无诤，不若以无诤使诤之无诤，是则微意之所存也。但尽凡情，别无圣解，能穷世相，斯即常住。

>无论智识见闻高低，人皆有不可逾越之固有局限，若固执一念，不求变通，则早晚将为时代所淘汰，故俗语有言“长江后浪推前浪，前浪死在沙滩上。”恩格斯曰“除却变化，吾未见他物存焉！”
>
>癸卯初，人工智能方兴未艾之势愈加凶猛，有识者皆往变之，由此观之，求变已成今人之所共识(故咱不再论变之重要)。然能穷人工智能之究竟，能破假相见本质以**真变**者，未之有也(此局中人不可摆脱之局限之故也)。
> 
>今人见有新趋势之变动，往往趋之若群鹜。新料方出，便造文章也、视频也、访谈也、教程也，庶几已成洋洋大观。先知者骄骄然，卖弄笔墨，后知者忧心切切，卖力追赶，众生乎优游于此时代之潮流上。“窃为之脑血充溢，目神眩骛。”令吾观之，此皆不知变者之众也。奋力求变而非真变，何谓也？变者，常理也，青年之态也；守者，常道也，壮年之姿也。求变而不守，不可谓之真变。今青年者往往因旁人一句言语而改变其行为，可谓不知真变之典型也。知变，方有无穷的远方，知守，方行歧路而不亡羊。知变，方有融汇，知守，方成贯通。守变相宜，至法也！


夫宇宙万有，一幻之表现耳，何真相足云？吾人居宇宙万有之一，亦微末已甚，所恃以为真者，使眼、耳、鼻、舌、身之五，接色、声、香、味、触之五而已。然眼所不及之色，望远镜🔭、显微镜🔬能及之；耳所不及之声，电筒📞、德律风能及之；<u>从而递推异日所发明，必有鼻、舌、身所不及之香、味、触而藉器以及之者。</u>且吾人之眼、耳、鼻、舌、身，固能与色、声、香、味、触相接者也，而有及有不及；可知藉器以及之者，亦必有及有不及也。故彼望远镜、显微镜所不及者，必有天眼、慧眼、法眼、佛眼能及之；彼电筒、德律风所不及者，必有天耳、慧耳、法耳、佛耳能及之，而所见所闻无或同者。同一恒河之水，鱼鳖见之为窟宅，饿鬼见之为火焰，天见之为琉璃，人见之为流水，凡是其所谓真相者，固何存也？以不止五接五，尚莫得其真相，况以五而接不止五乎？<u>吾人其乌可恃眼、耳、鼻、舌、身所接色、声，香、味、触为真耶？</u>宇宙一幻之总相，万有一幻之别相，凡所有相，皆是幻相，以幻接幻，谓有真相可得者，无有是处。

然特嘉尔曰：是实非幻者，惟意而已。何言乎惟意为实？盖意有是非而无真妄，疑意为妄者，疑复是意，若曰无意，则亦无疑。故曰：惟意无幻，无幻故常住，吾生始终，一意境耳。是则宇宙万有皆为意境，万境胥妄，惟意是真。但意既真矣，复何容疑？疑则妄矣，意宁是实？以余观之，意为幻末，意之与境虽有本末，同是一幻，无非幻者。特氏知万有之皆幻，此特氏之卓见也；而曰惟意非幻，则殆未免「无量劫来生死本，痴人认作本来人」欤！

余将下一断语于是曰：宇宙无真相，惟幻是真相；宇宙无万有，惟幻是万有；宇宙无宇宙，惟幻是宇宙。

以惟幻故，同一朗日、皓月、绪风、晤雨，同一名山、大川、长林、幽谷，或把酒吟啸，触境皆虚；或怀远伤离，成形即惨。以惟幻故，同一文字、语言，仁者见仁，智者见智；同一天下、国家，治者自治，乱者自乱；以惟幻故，智慧深则山河大地立成金色，罪业重则食到口边都化勐火；以惟幻故，同一眼根，或恒沙世界，一滴之雨，皆知其数，或伏处斗室，三光偶隐，惟睹黑暗；以惟幻故，同一天地日月，或上圆下方，干动坤静，或日住地转，晓东暮西；以惟幻故，同一人生，或为舜、为跖，或为彭、为殇；以惟幻故，世界无量，众生无量；以惟幻故，诸佛出世，名号庄严，说法度人，各各相殊，毕竟同中有毕竟异。夫何以故？曰：以惟幻故。以惟幻故，三界惟心，万法惟识；以惟幻故，有一众生不得度，誓不成佛，度尽一切众生，卒无有一众生得灭度者，而佛界不增不减；以惟幻故，过去非去，未来非来，三世一时，十世一念，而不来不去；以惟幻故，森罗非异，无相非一，而不一不异；以惟幻故，是法住法位，世间相常住，而不生不灭；以惟幻故，因中无果，果中无因，而因果不昧，因果相成；以惟幻故，小中见大，大中见小，而大小悬绝，小大相融，毕竟异中有毕竟同。夫何以故？曰：以惟幻故。伟矣哉幻！虚空由之立，世界由之生，众生由之出，国家由之成，宗教由之建，学术由之明。远而日月星辰，近而肝胆手足，大而山岳江海，细而尘芥虫蚁，六合内外，万形上下，莫不依此不可思议之幻力而成、而住、而坏。惟其皆依幻力而成、而住、而坏，故无成、无住、无坏。统宇宙万有而浑成一大幻相，遍法界、虚空界、众生界，无所不贯彻管络而充满；吾无以字之，字之曰：宇宙真相。

------
> 佛家往往执一空字，以万物为虚幻。此类真实乃虚幻之论，随科幻之兴起，愈加兴盛，实难以辩驳，若电影《The Matrix》(黑客帝国)、《Inception》(盗梦空间)，皆将此虚幻表达尽致，发人深省。若问我此世界皆电脑之模拟，吾实不知何以辩驳。然若今人不可证明宇宙为幻相，则吾可强诡辩之：
>  $$
> \text{证明：假设宇宙是虚幻的，且不知道真实宇宙的定义}\\ \because\text{不存在可以宇宙为虚幻的证据}\\ \therefore\text{此宇宙是真实的}
> $$
> 此证明实在疏漏百出🐷。然赋予真实以定义，如若回答“电子为何带负电”、“共析钢为何加热到$A_{1}$而非其他温度会化为奥氏体”、“频率高的光为何波长短”、“$\lim_{x\to\infity}(1+\frac{1}{x})^x=e$”、“为何勾三股四弦五”一般，皆无法解释，因其所论述者为公理也、定义也，本质也，乃科学之根基，真实之基础，无可辩驳之必要。若怀疑此基础，如文中所讲之怀疑派：以为古今之学说，无一可信者，则人类焉存，社会焉存，文明焉存耶。当谦怀而虚受，以之为信仰，以之为真理，以之为根基，迈步向前。