---
title: 子虚栈日记07-01
abbrlink: sands07-01
categories:
  - 生活
  - 日志
cover: false
katex: false
comments: false
aside: false
password: 4Bingjian
theme: xray
hidden: true
root: ../../
date: 2023-07-01 09:21:16
update: 2023-07-01 09:21:16
tags:
copyright:
description:
sticky:
keywords:
---

## SeedCollecter


## 日常
夫宇宙万有，一幻之表现耳，何真相足云？吾人居宇宙万有之一，亦微末已甚，所恃以为真者，使眼、耳、鼻、舌、身之五，接色、声、香、味、触之五而已。然眼所不及之色，望远镜、显微镜能及之；耳所不及之声，电筒、德律风能及之；从而递推异日所发明，必有鼻、舌、身所不及之香、味、触而藉器以及之者。

且吾人之眼、耳、鼻、舌、身，固能与色、声、香、味、触相接者也，而有及有不及；可知藉器以及之者，亦必有及有不及也。故彼望远镜、显微镜所不及者，必有天眼、慧眼、法眼、佛眼能及之；彼电筒、德律风所不及者，必有天耳、慧耳、法耳、佛耳能及之，而所见所闻无或同者。

同一恒河之水，鱼鳖见之为窟宅，饿鬼见之为火焰，天见之为琉璃，人见之为流水，凡是其所谓真相者，固何存也？以不止五接五，尚莫得其真相，况以五而接不止五乎？吾人其乌可恃眼、耳、鼻、舌、身所接色、声，香、味、触为真耶？宇宙一幻之总相，万有一幻之别相，凡所有相，皆是幻相，以幻接幻，谓有真相可得者，无有是处。