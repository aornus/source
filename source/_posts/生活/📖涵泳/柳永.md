---
title: 柳永
abbrlink: Liusanbian
categories:
  - 生活
  - "\U0001F4D6涵泳"
root: ../../
katex: false
theme:
hidden:
published: false
date: 2023-05-24 23:50:54
update: 2023-05-24 23:50:54
tags:
- 诗词
cover:
copyright_author:
copyright_author_href:
copyright_url:
copyright_info:
aside:
comments:
password:
description: 柳永诗词阅读
sticky:
keywords:
---

> <center>当你在引用别人的时候，你在引用自己。</center>
> <p align="right">——Sion</p>

{% markmap 300px %}
<!-- @import "[TOC]" {cmd="toc" depthFrom=1 depthTo=6 orderedList=false} -->
<!-- code_chunk_output -->



<!-- /code_chunk_output -->
{% endmarkmap %}

-----

{% poem 早梅芳  %}
**海霞红，山烟翠**。故都风景繁华地。 

谯门画戟，下临万井，金碧楼台相倚。

芰荷浦溆，杨柳汀洲，映虹桥倒影， 

兰舟飞棹，游人聚散，一片湖光里。   
  
汉元侯，自从破虏征蛮，峻陟枢庭贵。

筹帷厌久，盛年昼锦，归来吾乡我里。  

铃斋少讼，宴馆多欢，未周星，      

便恐皇家，图任勋贤，又作登庸计。
{% endpoem %}

{% poem 雨霖铃  %}
  
寒蝉凄切。对长亭晚，骤雨初歇。

都门帐饮无绪，留恋处、兰舟催发。  

执手相看泪眼，竟无语凝噎。

念去去、千里烟波，暮霭沉沉楚天阔。  
  
多情自古伤离别。更那堪、冷落清秋节。

今宵酒醒何处，杨柳岸、晓风残月。  

此去经年，应是良辰、好景虚设。

便纵有、千种风情，更与何人说。
{% endpoem %}

{% poem 八声甘州  %}
  
对潇潇、暮雨洒江天，一番洗清秋。

渐霜风凄惨，关河冷落，残照当楼。

是处红衰翠减，苒苒物华休。

惟有长江水，无语东流。  
  
不忍登高临远，望故乡渺邈，归思难收。

叹年来踪迹，何事苦淹留。

想佳人、妆楼颙望，误几回、天际识归舟。

争知我、倚阑干处，正恁凝愁。
{% endpoem %}
曲玉管  
  
陇首云飞，江边日晚，烟波满目凭阑久。立望关河萧索，千里清秋。